---
title: "ОСНОВНІ ПОГЛЯДИ НА ПРИРОДУ АГРЕСІЇ"
slug: "osnovni-poglyadi-na-prirodu-agresiyi"
date: "29.03.2011"
---

<div>
<div>Мета цієї статті – короткий огляд та узагальнення поглядів на теорію агресії.</div>
<div>Цією проблемою займалося чимало психологів-науковців. Найбільш визначними у є Альбер Бандура, Конрад Лоренц, Хайнц Хекгаузен, Фредерік Перлз, а також багато вчених експериментаторів таких як Корнадт, Ольвеус, Мілгрем, Зімбарго, Ізард, Басс, Берон, Ерон та інші. Новизна цієї роботи полягає саме в узагальненні та несе оглядову функцію.</div>
<div>Австрійський вчений біолог, етимолог Конрад Лоренц вивчав агресію проводячи вивчаючи поведінку вищих хребетних і порівнюючи її з поведінкою виду Homo &nbsp;sapiens. Вчений розглядав передусім внутрішньовидову агресію. Він стверджував, що агресія – це вроджена, інстинктивно обумовлена властивість усіх вищих тварин. При цьому автор часто згадує за емоцію гніву, яка є виражаючим засобом агресивної мотивації.</div>
<div>Так, розглядаючи міжвидову агресію, Конрад Лоренц вказує на її чітку функціональність: полювання для хижаків, мобінг (групова атака хижака). Внутрівидова агресія має такі функції: 1) природній добір – має вижити найсильніший, найадаптованійший тощо; 2) регуляція густоти заселення території; при цьому кількість агресивних дій виростає у геометричній прогресії із наближенням до центру області проживання; 3) захист потомства – поєдинки всередині однієї групи для вибору захисника; 4) побудова соціальної ієрархії. А необхідність «соціалізувати» внутрівидову агресію призводить до появи ще двох функцій: комунікативної (ритуалізація) та об’єднуюча (заключення союзів на основі ритуалізації). При цьому відмова від точного слідування ритуалам (манерам) сприймається членами групи як відверто агресивний акт.</div>
<div>К. Лоренц, посилаючись на Уоллеса Крейга, вказує на одну причину спонтанної внутрівидової агресії: тривала відсутність стимулу призводить до зниження порогу чутливості (реакцією на слабший стимул), а також до від реагування інстинктивних дій.</div>
<div>Цікавим є спостереження, що у тварин є ритуали, які дозволяють у стосунках пари безпечно «розряджати агресивний інстинкт» (що перегукується із теорією З. Фрейда).</div>
<div>Ф. Перлз у своїй монографії «Его, голод і агресія» розглядав 2 основні види агресії: природна і анігіляційна. Перша стосується таких дій як, наприклад, розжовування та розщеплення їжі (інформації у певному сенсі), а інша сприяє виживанню і тісно пов’язана з переживанням такої емоції як страх, а тому спрямована на знищення суб’єкта агресії або об’єкта, який його заміщує.</div>
<div>Інший вчений, прихильник теорії диференціальних емоцій, Керол Ізард у своїй монографії «Емоції людини» важливу роль відводить емоції гніву. Ця емоція входить у тріаду ворожості: відраза, презирство та гнів. Дослідник вважає, що емоція гніву створює імпульс, можливість агресії.</div>
<div>Причинами гніву Ізард називає наступні:</div>
<div>1) обмеження фізичної або психічної свободи (Campos, Stenberg, 1981),</div>
<div>2) перешкоди у досягненні мети;</div>
<div>3) аверсивна стимуляція, некомфортні зовнішні умови (когнітивно-асоціативна теорія Берковица (Berkowitz, 1990)); зокрема когнітивні причини гніву: несправедливість, обман, помилка, думки про те, що люди тебе засуджують, не люблять, а також власні невдачі.</div>
<div>4) біль (Izard, 1987);</div>
<div>5) образа з боку іншого;</div>
<div>6) пролонгована печаль, депресія;</div>
<div>7) гнів і агресія (наприклад, у випадку наслідування дітьми реакцій батьків або агресивних прикладів з екрану телевізора (Main, George, 1985), (Eron, 1987)).</div>
<div>Переживання гніву пов’язані зі значним напруженням. Супроводжуються відчуттям впевненості, сміливості.</div>
<div>Керол Ізард виділяє наступні функції гніву:</div>
<div>1) мобілізація енергії організму;</div>
<div>2) захист своїх прав та свобод.</div>
<div>Дія вчинена під впливом гніву має елемент емоційного переживання і когнітивної оцінки ситуації.</div>
<div>Цікавим з практичної точки зору є експеримент Савіцького та Ізарда (Savitsky, Izard, 1974) з інструментальною агресією. «Жертва», яку мав «навчити» досліджуваний, виражала реакції радості, гніву, страху та нейтральну реакцію. Рівень току збільшився, порівняно з контрольною групою, у випадку виразу емоції радості, і знижався під час виразу гніву.</div>
<div>&nbsp;Вчений також згадує про проблему невираженого гніву, який може призвести до психосоматичних порушень (Holt, 1970, р. 9), (Bonanno, Singer, 1990; Schwartz, 1990; Weinberger, 1990)</div>
<div>Німецький вчений, гештальт-психолог, Хайнц Хекгаузен досліджував агресію у руслі теорії мотивації. Таким чином, агресивна дія стосується мотивації і полягає у деактивації по досягненні мети (це відповідає катарсичній теорії Йєльської групи, яку автор уточнює і доповнює за допомогою загальної теорії мотивації). Критично ставиться автор до роботи К. Лоренца, вказуючи на її відверту біологічність та неоднозначність висновків.</div>
<div>Він досліджував змістовно розглядав проблеми агресивності. Зокрема, історію вивчення агресії, проблеми вимірювання рівня агресивності, побудови теоретичних конструктів, вивчав причини агресивної дії, фактори, які впливають на рівень її прояву, індивідуальні відмінності тощо.</div>
<div>Так, Хекгаузен говорить, що «серйозна» історія вивчення питання агресивності бере початок з 50-х років ХХ ст. і починається із статистичного вивчення з подальшим врахуванням індивідуальних відмінностей. Як історичний факт, який мало впливає на сучасні дослідження агресивності, сприймає автор теорію З. Фрейда.</div>
<div>Хайнц Хекгаузен поділяє агресію на реактивну (реакція на фрустрацію) і спонтанну (бажання нашкодити комусь тощо). З деякими поправками можна провести паралелі із перлзівськими природною та анігіляційною агресією.</div>
<div>У своїй статті Реан А. А. спирається на когнітивно-біхевіоральну концепцію, зокрема на теорію соціального научіння Бандури, розглядаючи особливості агресивних дій серед підлітків. Вчений говорить, що запобігає агресивним діям прив’язаність, а сприяє – фрустрація базових потреб, в першу чергу прив’язаності.</div>
<div>Альберт Бандура намагався пояснити теорію виникнення агресивності за допомогою теорії соціального научіння: його експерименти показують зростання рівня агресивності внаслідок спостереження за зразками агресивної поведінки. Не зовсім з нею погоджується Хекгаузен, вказуючи на її слабкі місця: не можливість пояснити усі експериментальні дані, які були отримані пізніше.</div>
<div>Основними причинами агресії він називав такі:</div>
<div>1) фрустрація реалізації актуальної потреби; 2) переживання болю; 3) переживання страху. Як бачимо, до списку причин додався страх. Ця причина вказується і в роботі Ф. Перлза, як пусковий механізм анігіляційної агресії (такої, що руйнує). І, неявно, у Ізарда.</div>
<div>Важливим внеском вченого є дослідження ситуаційних факторів агресивної поведінки за Хекхаузеном:</div>
<div>Сучасний психолог, директор МГІ, Данііл Хломов розглядає агресивність, в першу чергу як активність, часто надлишкову. Тобто її набагато більше ніж потрібно сучасній людині. І тому вона стикається із надлишком, який призводить до багатьох «активностей». Гнів, як і інші емоції за Хломовим, «зупинена дія». Тобто емоція з’являється у зв’язку із тим, що не було зроблено відповідної дії в реальності.</div>
<div>Отже, підіб’ємо підсумки і сформулюємо синтезоване визначення поняття «агресії»: агресія – мотивована діяльність, спрямована на усунення фрустраційних подразників, а також фрустрація інших суб’єктів. Часто відреагування емоції гніву.</div>
<div>Ми розглянули причини агресії, які виділяють різні дослідники. Основні з них можна виділити такі:</div>
<div>1) фрустрація (перешкоди у досягненні мети, задоволенні потреби) або запобігання їй (відстоювання границь, боротьба за ресурси, територію тощо);</div>
<div>2) біль;</div>
<div>3) емоція страху;</div>
<div>4) агресивна поведінка іншого.</div>
<div>Слід відмітити тісний зв’язок між емоцією гніву та агресивністю, яка часто є рушійною силою та задає напрямок агресивним діям. Але зауважимо відсутності тотожності між цими двома поняттями.</div>
<div>Також, окреслимо функції агресії у житті людини: 1) захисна; 2) мобілізуюча; 3) інструментальна (досягнення певних цілей).</div>
<div>Список використаних джерел:</div>
<br />
<div>1. &nbsp;Изард К. Эмоции человека. – М.: МГУ, 1980. – 402 с.</div>
<div>2. &nbsp;Лоренц К. Агрессия (так называемое "зло"): Пер. з нім. - М.: Видавницька група "Прогрес", "Універс", 1994. - 272 с.</div>
<div>3. &nbsp;Перлз Ф.С. Эго, голод и агрессия / Пер. с англ. М.: Смысл, 2000. —358 с</div>
<div>4. &nbsp;Реан А. А. Подростковая агрессия</div>
<div>5. &nbsp;Хекхаузен Х. Агрессия. // Мотивация и деятельность.М., 1986, т. 1, с. 365-405.</div>
<div>6. &nbsp;Хломов Даниил. О вреде хороших чувств// Гештальт-2002. – М., 2002. – С. 15-23.</div>
<div>&nbsp;</div>
</div>